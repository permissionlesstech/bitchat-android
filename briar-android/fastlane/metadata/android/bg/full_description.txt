Briar е приложение за обменяне на съобщения, предназначено за активисти, журналисти и всички други, които имат нужда от безопасен, лесен и стабилен начин за общуване. За разлика от другите подобни приложения, Briar не използва централен сървър - съобщенията се обменят между устройствата не потребителите. За да поддържа потока на информация по време на криза Briar използва Bluetooth, Wi-Fi или карти с памет. При наличие на интернет, Briar използва мрежата на Tor и така предпазва потребителите и техните взаимоотношения от наблюдение.

Приложението предлага лични съобщения, групи, форуми, а също и блогове. Вградена поддръжка на мрежата на Tor. Всичко, което правите в Briar се съхранява само на устройството ви, освен ако не решите да го споделите с други потребители.

Няма реклами и проследяване. Изходният код на приложението е достъпен за преглед от всеки и е преминал професионален одит. Всички издания на Briar могат да бъдат пресъздадени и така може да бъде проверено, че публикувания изходен код точно отговаря на публикуваното тук приложение. Разработката се извършва от малък екип с нестопанска цел.

Политика за лични данни: https://briarproject.org/privacy

Ръководство: https://briarproject.org/manual

Изходен код: https://code.briarproject.org/briar/briar
